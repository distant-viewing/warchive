{"id":"000129","filename":"UA-UAWAR-01-KMO-01-0031.jpg","creator":"Katya Moskalyuk","date":"2022-05-16","oblast":"Kyivska","rayon":"Kyiv","city":"Bucha","caption":"Ірина стоїть серед руїн свого будинку у Бучі. «Росіяни вбили чоловіка на моїх очах. Просто вбили. Я просила вбити і мене. Натомість вони кинули гранату в будинок», – розповідає Ірина. Наразі жінка мешкає у родички, за декілька хат від своєї домівки. Часто приходить до руїн свого дому. Перебирає речі. Приносить свіжі квіти на місце загибелі чоловіка – на розі вулиці лежить яскрава хустина, по кутах обкладена камінням. Ірина постійно думає, за що вбили її чоловіка. Навіть якщо росіяни шукали людей, які причетні до руху спротиву, то в нього не було ані татуювань, ані слідів від використання зброї, ані шрамів. Вона не знаходить відповіді. «Думала, що час лікує. Проте з кожним днем стає тільки гірше», – відсторонено говорить жінка.","graphic":0,"location":"Bucha"}
